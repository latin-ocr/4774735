C. Plinii Secundi Naturalis Historiae libros XXXVII„ illud
„opus diffusum, eruditum, nec minus varium quam ipsa natura,“ ’) ad quod
illustrandum singularis hominis neque vitam neque ingenium scientiamve
suppetere confessum est, ope philologorum denuo edendi et commentariis
exornandi consilium cepisse primarios in Germania rerum naturae investiga-
tores, jam dudum nota atque apud omnes pervulgata res est. In novissimi
autem eorum conventus actis '‘*) qun de iis, quaecunque ad propositum
illud assequendum jam nunc sunt instituta, copiose relatum: tum iter, quod
LUDOVICI Angustissimi Bavariae Regis auctoritate, ut Florentiae
Parisiisque vetustissimos quosdam manu scriptos codices Plinianos cum editis
conferrem, in Italiam Galliamque feci, quem habuerit successum, expositum
est addita quadam mea epistola, quam 'ad Fridericum Thierschium
V. CL, studiorum meorum auctorem fautoremque benevolentissimum atque
ut omnium, quae ad novam illam Plinii editionem pertinent, ita hujus mei
negotii moderatorem, dederam Parisiis. Quam ob causam mihi verendum
erat, ne, si quid amplius de eadem hac ‘re in medium proferrem, tempus per-
dere multis viderer. Attamen, quum in illa epistola minus accurate complura
a me essent disputata, facere non poteram, quin hasce, quantulaecunque sunt,
observationes in libros illos conscripturus pauca praefarer, quibus alia,
quae ibi omnino non attigissem, nunc primum expromerem: alia, quae per-
quam breviter, planius explicarem: alia, de quibus re diligentius conside—
rata sententiam mutavissem, corrigerem.

*) Vid. C. Plinii Caec- epp. lib. 111. ep· 5.
Ι“) vid. Isin auct. Okenio V. Cl. an. 1830. fasc. 5. pag.·540. sqq.

1*

 

