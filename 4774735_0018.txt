12

 

In libri V. initio in editis libris legimus:

Africam Graeci Liby-am appellavere , qua masc ante eam Libycum

incipiens Aegyptio finitur.

Quae ne in novissima quidem editione Parisiensi emendata esse miror, quum
Viro Docto ‚ qui secundam hanc ejus partem Geographiam continentem
(qua Hasii V. Cl. me auxit liberalitas), curavit, meliora non ignota fuisse
ex notis eluceat. Quoquo enim modo haec verba explicare tentaveris, sum-
inis difficultalibus te videbis implicitum. Si vero aliquem inde eruere velis
sensum, ita ea debes intelligere, ut iis significari statuas haecce: Africam
Graeci Libyam appellavere, ab ea parte, qua mare ante eam Libycum incipit,
usque ad eam, qua Aegyptio finitur, qua ferme ratione Grossius hunc
locum in vernaculam linguam convertit, qui tamen pro Aegyptio legens
Aegypto, sic ultima verba intorsit: „usque ad eam, qua finitur, i. e. apud
Aegyptum.“ - Quo minus aliud quid eliciamus, ut: qua mare ante eam
Liby-cum a Gaditano freto incipiens Aegyptio finitur, quod referendum esset
ad regionem, quae Mareotis Libya appellatur, Aegypto contermina (ut noster
dicit h. l. cap. 6. sect. 6. init.), nos prohibet, et quod dicere non possumus,
Libyam appellari regionem, quae sit in fine ejus maris, quod ab ea no-
minatum sit Libycum: et quod nominis Libyae vis ea, qua Mareotin
Libyam, rry'v ἰδίως Λιβύην significet, Graecorum non est propria, sed
illa latius patens, qua τήν ὅλην Λιβύῃν amplectatur: praeterquam quod
hic in initio libri de Africa universa, non de parte aliqua, sermonem esse
per se est verisimile. —- Sed illud quoque quomodo defendi possit, equi-
dem nescio. Qui enim scriptor, quaeso, unquam tot, quot ad supplendam
sententiam hic addenda essent, verba suppresserit, dixeritve terram aliquam
in tantum se extendere, in quantum mare, quod, ut jam monui, ab ipsa
nomen acceperit? Deinde Africae nomine praemisso nonne haecce omnino
sunt otiosa et sermonem obscurant potius quam illustrant?

Ad libros igitur manu scriptos nos convertamus oportet, quorum
ope nodus facillime expeditur, quum in eorum vetustissimis pro iis, quae
hunc locum vexatissimum reddunt, verbis, qua et incipiens, legatur particula
et. —— In sequentibus de eo ambigi possit, num scribendum sit Aegyptio,
quod in Parisiensibus et in Riccardiano est, an Aegypto, quod ex codicibus
Mss. affert Pintianus, et ego in quibusdam recentioribus vidi libris Mss. Sed
quamquam illud Aegyptio commendatur etiam Strabonis loco: (lib. ΙΙ. pag. ⁸

